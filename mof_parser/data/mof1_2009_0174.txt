<?xml version="1.0" encoding="UTF-8"?><html xmlns="http://www.w3.org/1999/xhtml">
<head>
<meta name="dcterms:modified" content="2009-03-19T17:38:37Z"/>
<meta name="meta:creation-date" content="2009-03-19T17:27:45Z"/>
<meta name="meta:save-date" content="2009-03-19T17:38:37Z"/>
<meta name="dc:creator" content="protariu"/>
<meta name="Last-Modified" content="2009-03-19T17:38:37Z"/>
<meta name="Author" content="protariu"/>
<meta name="dcterms:created" content="2009-03-19T17:27:45Z"/>
<meta name="date" content="2009-03-19T17:27:45Z"/>
<meta name="modified" content="2009-03-19T17:38:37Z"/>
<meta name="creator" content="protariu"/>
<meta name="xmpTPg:NPages" content="16"/>
<meta name="Creation-Date" content="2009-03-19T17:27:45Z"/>
<meta name="meta:author" content="protariu"/>
<meta name="created" content="Thu Mar 19 19:27:45 EET 2009"/>
<meta name="producer" content="Acrobat Distiller 8.1.0 (Windows)"/>
<meta name="Content-Type" content="application/pdf"/>
<meta name="xmp:CreatorTool" content="PScript5.dll Version 5.2.2"/>
<meta name="Last-Save-Date" content="2009-03-19T17:38:37Z"/>
<meta name="dc:title" content="0174 bt-p1:Layout 1.qxd"/>
<title>0174 bt-p1:Layout 1.qxd</title>
</head>
<body><div class="page"><p/>
<p>P A R T E A  I
</p>
<p>LEGI, DECRETE, HOTĂRÂRI ȘI ALTE ACTE
</p>
<p>Anul 177 (XXI) — Nr. 174 Joi, 19 martie 2009
</p>
<p>S U M A R
</p>
<p>Nr. Pagina Nr. Pagina
</p>
<p>DECIZII ALE CURȚII CONSTITUȚIONALE
</p>
<p>Decizia nr. 258 din 24 februarie 2009 referitoare la excepția de
</p>
<p>neconstituționalitate a dispozițiilor art. 2 și art. 20 din
</p>
<p>Legea nr. 146/1997 privind taxele judiciare de timbru,
</p>
<p>precum și ale art. 29 alin. (6) din Legea nr. 47/1992 
</p>
<p>privind organizarea și funcționarea Curții Constituționale 2–3
</p>
<p>ORDONANȚE ȘI HOTĂRÂRI 
</p>
<p>ALE GUVERNULUI ROMÂNIEI
</p>
<p>22. — Ordonanță de urgență privind înființarea Autorității
</p>
<p>Naționale pentru Administrare și Reglementare în 
</p>
<p>Comunicații ................................................................ 4–11
</p>
<p>290. — Hotărâre privind încetarea exercitării funcției publice
</p>
<p>de subprefect al județului Alba de către domnul Popa 
</p>
<p>Romul ........................................................................ 12
</p>
<p>291. — Hotărâre privind exercitarea, cu caracter temporar,
</p>
<p>a funcției publice de subprefect al județului Alba de 
</p>
<p>către domnul Jidveian Ovidiu-Viorel .......................... 12
</p>
<p>294. — Hotărâre privind modificarea raportului de serviciu
</p>
<p>al subprefectului județului Arad, doamna Ila Monica-
</p>
<p>Carmen, prin transfer la cerere într-o funcție publică
</p>
<p>de conducere vacantă în cadrul Instituției Prefectului 
</p>
<p>din județul Arad .......................................................... 13
</p>
<p>295. — Hotărâre privind exercitarea, cu caracter temporar,
</p>
<p>a funcției publice de subprefect al județului Arad de 
</p>
<p>către domnul Remețan Florin .................................... 13
</p>
<p>296. — Hotărâre privind încetarea exercitării de către
</p>
<p>domnul Todor Albert a funcției publice de subprefect al
</p>
<p>județului Bihor, ca urmare a reluării activității de către 
</p>
<p>titularul postului .......................................................... 14
</p>
<p>297. — Hotărâre privind dispunerea reluării activității de
</p>
<p>către domnul Sârb Gheorghe în funcția publică de 
</p>
<p>subprefect al județului Bihor ...................................... 14
</p>
<p>304. — Hotărâre privind exercitarea, cu caracter temporar,
</p>
<p>a funcției publice de subprefect al județului Iași de 
</p>
<p>către domnul Angheluță Cristian-Marian .................... 15
</p>
<p>ACTE ALE ORGANELOR DE SPECIALITATE 
</p>
<p>ALE ADMINISTRAȚIEI PUBLICE CENTRALE
</p>
<p>513. — Ordin al ministrului finanțelor publice privind
</p>
<p>stabilirea ratei dobânzii la termen pentru certificatele
</p>
<p>de trezorerie transformate în depozite la termen la 
</p>
<p>Trezoreria Statului ...................................................... 15
</p>
<p>ACTE ALE BĂNCII NAȚIONALE A ROMÂNIEI
</p>
<p>9. — Circulară privind ratele dobânzilor plătite la
</p>
<p>rezervele minime obligatorii începând cu perioada de 
</p>
<p>aplicare 24 februarie—23 martie 2009 ...................... 16</p>
<p/>
</div>
<div class="page"><p/>
<p>D E C I Z I I  A L E  C U R Ț I I  C O N S T I T U Ț I O N A L E
</p>
<p>CURTEA CONSTITUȚIONALĂ
</p>
<p>D E C I Z I A  Nr. 258
</p>
<p>din 24 februarie 2009
</p>
<p>referitoare la excepția de neconstituționalitate a dispozițiilor art. 2 și art. 20 
</p>
<p>din Legea nr. 146/1997 privind taxele judiciare de timbru, precum și ale art. 29 alin. (6) 
</p>
<p>din Legea nr. 47/1992 privind organizarea și funcționarea Curții Constituționale
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>2
</p>
<p>Ioan Vida — președinte
</p>
<p>Nicolae Cochinescu — judecător
</p>
<p>Aspazia Cojocaru — judecător
</p>
<p>Acsinte Gaspar — judecător
</p>
<p>Petre Lăzăroiu — judecător
</p>
<p>Ion Predescu — judecător
</p>
<p>Puskás Valentin Zoltán — judecător
</p>
<p>Tudorel Toader — judecător
</p>
<p>Augustin Zegrean — judecător
</p>
<p>Simona Ricu — procuror
</p>
<p>Doina Suliman — magistrat-asistent-șef
</p>
<p>Pe rol se află soluționarea excepției de neconstituționalitate
</p>
<p>a dispozițiilor art. 2 și art. 20 din Legea nr. 146/1997 privind
</p>
<p>taxele judiciare de timbru, precum și ale art. 29 alin. (6) din
</p>
<p>Legea nr. 47/1992 privind organizarea și funcționarea Curții
</p>
<p>Constituționale, excepție ridicată de Petrică Herăscu în Dosarul
</p>
<p>nr. 9.167/233/2006 al Judecătoriei Galați — Secția civilă.
</p>
<p>La apelul nominal lipsesc părțile, față de care procedura de
</p>
<p>citare este legal îndeplinită.
</p>
<p>Cauza este în stare de judecată.
</p>
<p>Reprezentantul Ministerului Public, având în vedere
</p>
<p>jurisprudența în materie a Curții Constituționale, pune concluzii
</p>
<p>de respingere a excepției de neconstituționalitate ca fiind
</p>
<p>neîntemeiată.
</p>
<p>C U R T E A,
</p>
<p>având în vedere actele și lucrările dosarului, reține următoarele:
</p>
<p>Prin Încheierea din 12 septembrie 2008, pronunțată în
</p>
<p>Dosarul nr. 9.167/233/2006, Judecătoria Galați — Secția civilă
</p>
<p>a sesizat Curtea Constituțională cu excepția de
</p>
<p>neconstituționalitate a dispozițiilor art. 2 și art. 20 din Legea
</p>
<p>nr. 146/1997 privind taxele judiciare de timbru, precum și
</p>
<p>ale art. 29 alin. (6) din Legea nr. 47/1992 privind organizarea
</p>
<p>și funcționarea Curții Constituționale.
</p>
<p>Excepția a fost ridicată de Petrică Herăscu într-o cauză civilă
</p>
<p>având ca obiect pretenții.
</p>
<p>În motivarea excepției de neconstituționalitate autorul
</p>
<p>acesteia consideră că art. 2 și art. 20 din Legea nr. 146/1997
</p>
<p>sunt contrare prevederilor constituționale ale art. 16, art. 20
</p>
<p>alin. (1), art. 21, cu raportare la art. 52 alin. (2) și art. 126
</p>
<p>alin. (6), și art. 24, precum și art. 6 paragraful 1 din Convenția
</p>
<p>pentru apărarea drepturilor omului și a libertăților fundamentale.
</p>
<p>În acest sens, consideră că „instanța de fond are obligația să
</p>
<p>soluționeze cauza sub toate aspectele, fără să condiționeze
</p>
<p>accesul la un proces echitabil de achitarea unei taxe de timbru
</p>
<p>în prealabil”.
</p>
<p>În ceea ce privește art. 29 alin. (6) din Legea nr. 47/1992,
</p>
<p>susține că acesta înfrânge prevederile constituționale ale
</p>
<p>art. 16, art. 21, art. 24 și art. 146 lit. d), precum și art. 6
</p>
<p>paragraful 1 din Convenția pentru apărarea drepturilor omului și
</p>
<p>a libertăților fundamentale, deoarece cenzurarea de către
</p>
<p>instanța de judecată a unei excepții de neconstituționalitate
</p>
<p>reprezintă „o îngrădire la liberul acces la justiție în materie de
</p>
<p>neconstituționalitate, singura instanță competentă fiind Curtea
</p>
<p>Constituțională”.
</p>
<p>Instanța de judecată apreciază excepția de neconstitu -
</p>
<p>ționalitate ca fiind nefondată.
</p>
<p>Potrivit prevederilor art. 30 alin. (1) din Legea nr. 47/1992,
</p>
<p>încheierea de sesizare a fost comunicată președinților celor
</p>
<p>două Camere ale Parlamentului, Guvernului și Avocatului
</p>
<p>Poporului, pentru a-și exprima punctele de vedere asupra
</p>
<p>excepției de neconstituționalitate.
</p>
<p>Avocatul Poporului apreciază că textele de lege criticate
</p>
<p>sunt constituționale.
</p>
<p>Președinții celor două Camere ale Parlamentului și
</p>
<p>Guvernul nu au comunicat punctele lor de vedere asupra
</p>
<p>excepției de neconstituționalitate.
</p>
<p>C U R T E A,
</p>
<p>examinând încheierea de sesizare, punctul de vedere al
</p>
<p>Avocatului Poporului, raportul întocmit de judecătorul-raportor,
</p>
<p>notele scrise ale autorului excepției, depuse în motivarea
</p>
<p>acesteia, concluziile procurorului, dispozițiile de lege criticate,
</p>
<p>raportate la prevederile Constituției, precum și Legea nr. 47/1992,
</p>
<p>reține următoarele:
</p>
<p>Curtea Constituțională a fost legal sesizată și este
</p>
<p>competentă, potrivit dispozițiilor art. 146 lit. d) din Constituție,
</p>
<p>ale art. 1 alin. (2), ale art. 2, 3, 10 și 29 din Legea nr. 47/1992,
</p>
<p>să soluționeze excepția de neconstituționalitate.
</p>
<p>Obiectul excepției de neconstituționalitate îl constituie
</p>
<p>dispozițiile art. 2 și art. 20 din Legea nr. 146/1997 privind taxele
</p>
<p>judiciare de timbru, publicată în Monitorul Oficial al României,
</p>
<p>Partea I, nr. 173 din 29 iulie 1997, modificată și completată prin
</p>
<p>Ordonanța Guvernului nr. 34/2001, publicată în Monitorul Oficial
</p>
<p>al României, Partea I, nr. 511 din 28 august 2001, aprobată prin
</p>
<p>Legea nr. 742/2001, publicată în Monitorul Oficial al României,
</p>
<p>Partea I, nr. 807 din 17 decembrie 2001, și prin Ordonanța de
</p>
<p>urgență a Guvernului nr. 212/2008, publicată în Monitorul Oficial
</p>
<p>al României, Partea I, nr. 837 din 12 decembrie 2008, precum și
</p>
<p>dispozițiile art. 29 alin. (6) din Legea nr. 47/1992 privind
</p>
<p>organizarea și funcționarea Curții Constituționale, republicată în
</p>
<p>Monitorul Oficial al României, Partea I, nr. 643 din 16 iulie 2004.
</p>
<p>Aceste dispoziții de lege au următorul conținut:
</p>
<p>— Art. 2 din Legea nr. 146/1997: „(1) Acțiunile și cererile
evaluabile în bani, introduse la instanțele judecătorești, se
taxează astfel: [... ]
</p>
<p>(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, chiar dacă nu se solicită și
repunerea părților în situația anterioară, precum și cererilor
privind constatarea existenței sau inexistenței unui drept
patrimonial.
</p>
<p>(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 194 lei, indiferent de
valoarea contestată.</p>
<p/>
</div>
<div class="page"><p/>
<p>(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”;
</p>
<p>— Art. 20 din Legea nr. 146/1997: „(1) Taxele judiciare de
timbru se plătesc anticipat.
</p>
<p>(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată, în
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
</p>
<p>(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
</p>
<p>(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.
</p>
<p>(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”;
</p>
<p>— Art. 29 alin. (6) din Legea nr. 47/1992: „Dacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”
</p>
<p>În susținerea neconstituționalității acestor dispoziții legale,
</p>
<p>autorul excepției invocă încălcarea prevederilor constituționale
</p>
<p>ale art. 16, art. 20 alin. (1), art. 21, cu raportare la art. 52 alin. (2)
</p>
<p>și art. 126 alin. (6), art. 24 și art. 146 lit. d), precum și art. 6
</p>
<p>paragraful 1 din Convenția pentru apărarea drepturilor omului și
</p>
<p>a libertăților fundamentale.
</p>
<p>Examinând excepția de neconstituționalitate, Curtea
</p>
<p>constată că, deși, ulterior sesizării sale, art. 2 din lege a fost
</p>
<p>completat cu un nou alineat, (1
</p>
<p>1
</p>
<p>), introdus prin art. I pct. 1 din
</p>
<p>Ordonanța de urgență a Guvernului nr. 212/2008, soluția
</p>
<p>legislativă criticată nu a fost modificată.
</p>
<p>Astfel, Curtea reține că asupra obligativității plății anticipate
</p>
<p>a taxelor judiciare de timbru s-a mai pronunțat prin numeroase
</p>
<p>decizii, statuând că prevederile legale menționate sunt conforme
</p>
<p>Legii fundamentale. În acest sens sunt, spre exemplu, Decizia
</p>
<p>nr. 354 din 5 iulie 2005, publicată în Monitorul Oficial al
</p>
<p>României, Partea I, nr. 771 din 24 august 2005, Decizia nr. 372
</p>
<p>din 28 septembrie 2004, publicată în Monitorul Oficial al
</p>
<p>României, Partea I, nr. 936 din 13 octombrie 2004, și Decizia
</p>
<p>nr. 473 din 4 noiembrie 2004, publicată în Monitorul Oficial al
</p>
<p>României, Partea I, nr. 27 din 10 ianuarie 2005.
</p>
<p>În aceste decizii Curtea a reținut că nicio dispoziție
</p>
<p>constituțională nu interzice stabilirea taxelor de timbru în justiție,
</p>
<p>fiind justificat ca persoanele care se adresează autorităților
</p>
<p>judecătorești să contribuie la acoperirea cheltuielilor prilejuite de
</p>
<p>realizarea actului de justiție.
</p>
<p>Plata taxelor judiciare de timbru fiind o condiție legală pentru
</p>
<p>începerea proceselor civile, obligația la plata anticipată a acestor
</p>
<p>taxe (în unele cazuri până la un termen ulterior, stabilit de
</p>
<p>instanța judecătorească) este justificată, ca și sancțiunea
</p>
<p>anulării acțiunii sau cererii, în caz de neplată a acestora.
</p>
<p>De asemenea, la finalul procesului judiciar sarcina suportării
</p>
<p>cheltuielilor judiciare, inclusiv a celor constând în plata taxelor de
</p>
<p>timbru, revine persoanei care a căzut în pretenții sau care, în
</p>
<p>cauzele nelitigioase, a beneficiat de prestațiile efectuate, în
</p>
<p>condițiile legii, de organele de justiție.
</p>
<p>În ceea ce privește critica de neconstituționalitate a art. 29
</p>
<p>alin. (6) din Legea nr. 47/1992, Curtea s-a pronunțat în repetate
</p>
<p>rânduri, statuând, în esență, că aceste prevederi sunt
</p>
<p>constituționale, reprezentând norme de procedură pe care
</p>
<p>instanța care a fost sesizată cu excepția de neconstituționalitate
</p>
<p>este obligată să le aplice, în vederea selectării doar a acelor
</p>
<p>excepții care, potrivit legii, pot face obiectul controlului de
</p>
<p>constituționalitate exercitat de Curtea Constituțională, unica
</p>
<p>autoritate de jurisdicție constituțională.
</p>
<p>În aceste condiții, soluția adoptată și considerentele deciziilor
</p>
<p>citate sunt valabile și în prezenta cauză, întrucât nu au apărut
</p>
<p>elemente noi, de natură a determina reconsiderarea
</p>
<p>jurisprudenței Curții Constituționale.
</p>
<p>Curtea atrage atenția că autorul excepției a invocat în
</p>
<p>numeroase cauze neconstituționalitatea acestor dispoziții de
</p>
<p>lege, cu motivare identică.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>3
</p>
<p>Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
</p>
<p>al art. 11 alin. (1) lit. A.d) și al art. 29 din Legea nr. 47/1992,
</p>
<p>C U R T E A  C O N S T I T U Ț I O N A L Ă
</p>
<p>În numele legii
</p>
<p>D E C I D E:
</p>
<p>Respinge excepția de neconstituționalitate a dispozițiilor art. 2 și art. 20 din Legea nr. 146/1997 privind taxele judiciare de
</p>
<p>timbru, precum și ale art. 29 alin. (6) din Legea nr. 47/1992 privind organizarea și funcționarea Curții Constituționale, excepție
</p>
<p>ridicată de Petrică Herăscu în Dosarul nr. 9.167/233/2006 al Judecătoriei Galați — Secția civilă.
</p>
<p>Definitivă și general obligatorie.
</p>
<p>Pronunțată în ședința publică din data de 24 februarie 2009.
</p>
<p>PREȘEDINTELE CURȚII CONSTITUȚIONALE,
</p>
<p>prof. univ. dr. IOAN VIDA
</p>
<p>Magistrat-asistent-șef,
</p>
<p>Doina Suliman</p>
<p/>
</div>
<div class="page"><p/>
<p>O R D O N A N Ț E  Ș I  H O T Ă R Â R I  A L E  G U V E R N U L U I  R O M Â N I E I
</p>
<p>GUVERNUL ROMÂNIEI
</p>
<p>O R D O N A N Ț Ă  D E  U R G E N Ț Ă
</p>
<p>privind înființarea Autorității Naționale pentru Administrare și Reglementare în Comunicații
</p>
<p>Luând în considerare că în scrisoarea de punere în întârziere din data de 29 ianuarie 2009 (Cauza nr. 2008/2.366) Comisia
</p>
<p>Europeană atrage atenția asupra faptului că au fost încălcate prevederile Directivei 2002/21/CE privind un cadru de reglementare
</p>
<p>comun pentru rețelele și serviciile de comunicații electronice (Directiva-cadru),
având în vedere că Guvernul României este invitat să răspundă la scrisoarea de punere în întârziere din cadrul acțiunii
</p>
<p>declanșate până în data de 2 aprilie 2009 și, în aceste condiții, elaborarea unui act normativ care să consfințească înființarea,
</p>
<p>organizarea și funcționarea autorității de reglementare în domeniul comunicațiilor electronice sub controlul Parlamentului este o
</p>
<p>soluție ce va aduce stabilitate instituțională autorității naționale de reglementare în domeniul comunicațiilor electronice, adoptarea
</p>
<p>proiectului de act normativ fiind în măsură, totodată, să creeze premisele închiderii procedurii de încălcare a normelor comunitare
</p>
<p>înainte de următoarea fază a acestei proceduri,
</p>
<p>ținând seama de acțiunile demarate la nivelul Comisiei Europene, în vederea asigurării stabilității și independenței autorității
</p>
<p>de reglementare din domeniul comunicațiilor electronice (principii reclamate și de necesitatea asigurării unei imparțialități în luarea
</p>
<p>deciziilor de reglementare de către autoritate), singura modalitate de a pune capăt procedurilor de încălcare a dreptului comunitar
</p>
<p>o reprezintă adoptarea, în regim de urgență, a unui act normativ care să așeze pe noi principii statutul, organizarea și funcționarea
</p>
<p>autorității de reglementare în domeniu. Urgența adoptării actului normativ este pe deplin justificată și prin raportare la prevederile
</p>
<p>art. 115 alin. (4) din Constituția României, republicată.
</p>
<p>Având în vedere necesitatea dezvoltării unui concept unitar și deschis asupra tehnologiei informației la nivel național,
</p>
<p>astfel încât beneficiile societății informaționale să fie materializate,
</p>
<p>ținând seama de posibilitatea reducerii cheltuielilor printr-o acțiune coordonată în scopul dezvoltării serviciilor societății
</p>
<p>informaționale și, pentru aceasta, de necesitatea realizării condițiilor pentru implementarea eficientă a politicilor din domeniu,
</p>
<p>activitate ce poate fi realizată numai prin intermediul unui unic coordonator al acestora,
</p>
<p>având în vedere lipsa unei coordonări naționale în ceea ce privește informatizarea administrației publice, materializată prin
</p>
<p>suprapuneri de proiecte, dezvoltări în discordanță cu cerințele utilizatorilor sau cu evoluția tehnologică,
</p>
<p>ținând seama de impactul specific al noilor tehnologii asupra administrației publice, incluzând reducerea cheltuielilor
</p>
<p>guvernamentale prin utilizarea de programe mai eficiente, creșterea eficienței și îmbunătățirea productivității prin utilizarea
</p>
<p>tehnologiilor informației și comunicațiilor (TIC), fapt care favorizează simplificarea procesului administrativ și schimbul de informații
interinstituțional,
</p>
<p>având în vedere imposibilitatea exercitării de către Autoritatea Națională pentru Comunicații a funcției de administrare la
</p>
<p>nivel național a TLD (top level domain) „.ro” și a SLD (second level domain) „.eu” pentru numele de domenii rezervate de România,
</p>
<p>care, pentru a asigura continuitatea acordării numelor de domenii, este în continuare exercitată de către Institutul Național de
</p>
<p>Cercetare-Dezvoltare în Informatică — I.C.I. București, fapt ce se situează în afara cadrului legal existent,
</p>
<p>întrucât, în lipsa unor reglementări imediate, există riscul creșterii cheltuielilor bugetare, cu implicații asupra deficitului
</p>
<p>bugetar,
</p>
<p>ținând cont că aceste elemente vizează interesul public și constituie situații extraordinare și de urgență, a căror
</p>
<p>reglementare nu poate fi amânată,
</p>
<p>în temeiul art. 115 alin. (4) din Constituția României, republicată,
</p>
<p>Guvernul României adoptă prezenta ordonanță de urgență.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>4
</p>
<p>Art. 1. — (1) Se înființează Autoritatea Națională pentru
</p>
<p>Administrare și Reglementare în Comunicații, denumită în
</p>
<p>continuare ANCOM, ca autoritate publică autonomă cu
personalitate juridică, sub control parlamentar, finanțată integral
</p>
<p>din venituri proprii, prin reorganizarea Autorității Naționale pentru
</p>
<p>Comunicații, care se desființează.
</p>
<p>(2) ANCOM are sediul central în municipiul București,
</p>
<p>precum și structuri teritoriale necesare desfășurării obiectului
</p>
<p>său de activitate.
</p>
<p>Art. 2. — (1) ANCOM are ca rol punerea în aplicare a politicii
</p>
<p>naționale în domeniul comunicațiilor electronice, comunicațiilor
</p>
<p>audiovizuale și al serviciilor poștale, inclusiv prin reglementarea
</p>
<p>pieței și reglementarea tehnică în aceste domenii.
</p>
<p>(2) ANCOM administrează și gestionează resursele limitate
</p>
<p>din domeniul comunicațiilor electronice, incluzând, dar fără a se
</p>
<p>limita la acestea, spectrul de frecvențe radio, resursele de
</p>
<p>numerotație și alte resurse tehnice asociate, și monitorizează
</p>
<p>benzile de frecvențe radio cu utilizare neguvernamentală.
</p>
<p>(3) ANCOM controlează îndeplinirea cerințelor esențiale
</p>
<p>privind compatibilitatea electromagnetică, a obligațiilor privind
</p>
<p>utilizarea eficientă a spectrului de frecvențe radio cu utilizare
</p>
<p>neguvernamentală, controlează îndeplinirea obligațiilor privind
</p>
<p>utilizarea resurselor de numerotație și a resurselor tehnice
</p>
<p>asociate, realizează controlul pieței echipamentelor radio și
</p>
<p>echipamentelor terminale de telecomunicații.
</p>
<p>(4) În vederea elaborării politicii naționale în domeniu,
</p>
<p>ANCOM va pune la dispoziția Ministerului Comunicațiilor și
</p>
<p>Societății Informaționale, denumit în continuare MCSI, rapoarte,
studii și analize realizate de aceasta. Pentru buna coordonare a
</p>
<p>reprezentării României în organismele internaționale, ANCOM
</p>
<p>are obligația de a informa lunar MCSI despre rezultatele
</p>
<p>întâlnirilor internaționale unde a fost reprezentată.
</p>
<p>Art. 3. — În vederea realizării rolurilor sale, ANCOM
</p>
<p>îndeplinește următoarele funcții:
</p>
<p>a) de punere în aplicare a politicii și strategiei sectoriale
</p>
<p>elaborate de MCSI în domeniul comunicațiilor electronice,
</p>
<p>comunicațiilor audiovizuale și al serviciilor poștale, în special
</p>
<p>prin emiterea reglementărilor sectoriale secundare în domeniu,
</p>
<p>reglementarea activităților în domeniul comunicațiilor electronice
</p>
<p>și al serviciilor poștale, prin adoptarea și implementarea de
</p>
<p>decizii cu caracter normativ și individual, precum și de proceduri
</p>
<p>funcționale, operaționale și financiare prin care se pun în</p>
<p/>
</div>
<div class="page"><p/>
<p>aplicare politicile în domeniu, de urmărire și control al respectării
</p>
<p>acestora;
</p>
<p>b) de administrare și de gestionare a resurselor limitate, prin
</p>
<p>care planifică, alocă, urmărește și evaluează utilizarea acestora
</p>
<p>pentru punerea în aplicare a politicilor în domeniu prin:
</p>
<p>1. administrarea spectrului radio prin planificarea, atribuirea,
</p>
<p>alocarea benzilor de frecvențe, asignarea și monitorizarea
</p>
<p>frecvențelor radio din benzile de frecvențe cu utilizare
</p>
<p>neguvernamentală, precum și coordonarea la nivel național a
</p>
<p>gestionării frecvențelor radio în conformitate cu Tabelul național
</p>
<p>de atribuire a benzilor de frecvență, denumit în continuare
</p>
<p>TNABF, și cu acordurile internaționale la care România este
parte;
</p>
<p>2. gestionarea eficientă a benzilor de frecvențe radio cu
</p>
<p>atribuire neguvernamentală în conformitate cu TNABF, prin
</p>
<p>alocarea și/sau asignarea frecvențelor radio, în scopul asigurării
</p>
<p>unei utilizări raționale și eficiente a acestora;
</p>
<p>3. administrarea și alocarea resurselor de numerotație și a
</p>
<p>resurselor tehnice asociate pentru rețele și servicii de
</p>
<p>comunicații electronice, inclusiv prin elaborarea Planului național
</p>
<p>de numerotație, denumit în continuare PNN, și a altor planuri în
acest sens;
</p>
<p>4. gestionarea resurselor de numerotație la nivel național, în
</p>
<p>vederea utilizării raționale și eficiente a acestora;
</p>
<p>5. administrarea și gestionarea altor resurse limitate în
</p>
<p>domeniul comunicațiilor electronice;
</p>
<p>c) de reglementare a activităților în domeniul comunicațiilor
</p>
<p>electronice, comunicațiilor audiovizuale și al serviciilor poștale,
</p>
<p>prin adoptarea și implementarea de decizii cu caracter normativ
</p>
<p>și individual, precum și de proceduri funcționale, operaționale și
</p>
<p>financiare, prin care se pun în aplicare politicile în domeniu, de
</p>
<p>urmărire și control al respectării acestora;
</p>
<p>d) de elaborare și adoptare de norme specifice în domeniul
</p>
<p>comunicațiilor electronice și al serviciilor poștale;
</p>
<p>e) de reprezentare în organismele și organizațiile naționale,
</p>
<p>regionale și internaționale, ca autoritate de stat pentru domeniul
</p>
<p>comunicațiilor electronice și al serviciilor poștale, precum și de
</p>
<p>comunicare cu acestea;
</p>
<p>f) de colaborare și comunicare cu celelalte structuri ale
</p>
<p>administrației publice, cu societatea civilă și cu cetățenii, precum
</p>
<p>și cu furnizorii de rețele și de servicii în domeniul comunicațiilor
</p>
<p>electronice, comunicațiilor audiovizuale și al serviciilor poștale;
</p>
<p>g) de organ de decizie în soluționarea litigiilor dintre furnizorii
</p>
<p>de rețele și de servicii în domeniul comunicațiilor electronice, în
</p>
<p>scopul asigurării liberei concurențe și al protecției intereselor
</p>
<p>utilizatorilor pe piețele acestor servicii;
</p>
<p>h) de supraveghere și control al respectării de către utilizatorii
</p>
<p>resurselor limitate a obligațiilor ce le revin potrivit legii și actelor
</p>
<p>administrative prin care au dobândit dreptul de a le utiliza;
</p>
<p>i) de elaborare de proceduri și norme cu caracter tehnic
</p>
<p>specifice activității ANCOM;
</p>
<p>j) de supraveghere a pieței echipamentelor radio și
</p>
<p>echipamentelor terminale de telecomunicații;
</p>
<p>k) de control pentru îndeplinirea cerințelor esențiale de
</p>
<p>compatibilitate electromagnetică și de utilizare eficientă a
</p>
<p>spectrului radio.
</p>
<p>Art. 4. — (1) În îndeplinirea rolului și funcțiilor sale legale,
</p>
<p>ANCOM se consultă și colaborează cu Consiliul Concurenței și
</p>
<p>cu Autoritatea Națională pentru Protecția Consumatorilor,
</p>
<p>inclusiv prin furnizarea reciprocă de informații necesare aplicării
</p>
<p>atât a prevederilor legislației concurenței, cât și a prevederilor
</p>
<p>legislației din domeniul comunicațiilor electronice și al serviciilor
</p>
<p>poștale.
</p>
<p>(2) ANCOM promovează concurența în sectorul
</p>
<p>comunicațiilor electronice și al serviciilor poștale, acționând în
</p>
<p>special în următoarele direcții:
</p>
<p>a) prevenirea acțiunilor ce au ca obiect sau pot avea ca efect
</p>
<p>distorsionarea ori restrângerea concurenței în domeniul
</p>
<p>comunicațiilor electronice, al serviciilor poștale și al tehnologiei
</p>
<p>informației;
</p>
<p>b) luarea tuturor măsurilor necesare pentru ca utilizatorii,
</p>
<p>inclusiv cei cu handicap sau cu nevoi sociale speciale, să obțină
</p>
<p>un maximum de beneficii în condițiile unei piețe concurențiale,
</p>
<p>în ceea ce privește diversitatea ofertei, tarifele și calitatea
</p>
<p>serviciilor;
</p>
<p>c) încurajarea investițiilor eficiente în infrastructură și
</p>
<p>promovarea inovației;
</p>
<p>d) încurajarea utilizării eficiente și asigurarea administrării
</p>
<p>eficiente a resurselor limitate pe care le gestionează.
</p>
<p>Art. 5. — ANCOM asigură utilizarea eficientă a resurselor
</p>
<p>limitate din domeniul comunicațiilor electronice și serviciilor
</p>
<p>poștale, acționând în special în următoarele direcții:
</p>
<p>a) evitarea tezaurizării resurselor limitate, datorată neutilizării
</p>
<p>acestora la nivelul alocării din licențe;
</p>
<p>b) încurajarea investițiilor eficiente în infrastructură și
</p>
<p>promovarea inovației.
</p>
<p>Art. 6. — (1) ANCOM contribuie la dezvoltarea pieței interne
</p>
<p>a Comunității Europene, în special prin:
</p>
<p>a) înlăturarea barierelor în calea furnizării la nivel european
</p>
<p>a rețelelor și serviciilor de comunicații electronice, a
</p>
<p>infrastructurii asociate și a serviciilor poștale, inclusiv prin
</p>
<p>armonizarea TNABF, a PNN și a planurilor de perspectivă cu
</p>
<p>European Common Table for Frequency Band Allocation
</p>
<p>(ECTFBA) — Planul comun european de alocare a benzilor de
</p>
<p>frecvență, European Telephony Numbering Space (ETNS) —
</p>
<p>Planul european de numerotație telefonică și cu alte norme
</p>
<p>paneuropene de aplicare;
</p>
<p>b) încurajarea stabilirii și dezvoltării de rețele transeuropene,
</p>
<p>a interoperabilității serviciilor paneuropene și a conectivității
</p>
<p>dintre utilizatorii finali;
</p>
<p>c) respectarea principiului nediscriminării în ceea ce privește
</p>
<p>tratamentul aplicat furnizorilor de rețele și servicii de comunicații
</p>
<p>electronice, informației sau furnizorilor de servicii poștale aflați
</p>
<p>în situații similare;
</p>
<p>d) cooperarea într-o manieră transparentă cu autoritățile
</p>
<p>naționale de reglementare cu atribuții similare din străinătate,
</p>
<p>precum și cu Comisia Europeană, în vederea dezvoltării unei
</p>
<p>practici de reglementare coerente și a aplicării unitare și
</p>
<p>concertate a legislației naționale armonizate cu normele
</p>
<p>adoptate la nivelul Uniunii Europene.
</p>
<p>(2) ANCOM promovează interesele utilizatorilor finali din
</p>
<p>Uniunea Europeană, în special prin:
</p>
<p>a) asigurarea unui nivel înalt de protecție a utilizatorilor finali
</p>
<p>în relațiile acestora cu furnizorii;
</p>
<p>b) implicarea în asigurarea unui nivel înalt de protecție a
</p>
<p>drepturilor persoanelor, în special a dreptului la viața privată, cu
</p>
<p>privire la prelucrarea datelor cu caracter personal;
</p>
<p>c) promovarea furnizării de informații clare, în special în ceea
</p>
<p>ce privește transparența tarifelor și a condițiilor de utilizare a
</p>
<p>serviciilor de comunicații electronice destinate publicului;
</p>
<p>d) asigurarea condițiilor de exercitare a dreptului de acces la
</p>
<p>serviciul universal, astfel cum acesta este prevăzut de Legea
</p>
<p>nr. 304/2003 pentru serviciul universal și drepturile utilizatorilor
</p>
<p>cu privire la rețelele și serviciile de comunicații electronice,
</p>
<p>republicată, și de Ordonanța Guvernului nr. 31/2002 privind
</p>
<p>serviciile poștale, aprobată cu modificări și completări prin Legea
</p>
<p>nr. 642/2002, cu modificările și completările ulterioare;
</p>
<p>e) promovarea intereselor specifice ale utilizatorilor cu
</p>
<p>handicap și ale celor cu nevoi sociale speciale;
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>5</p>
<p/>
</div>
<div class="page"><p/>
<p>f) asigurarea protejării integrității și securității rețelelor publice
</p>
<p>de comunicații electronice.
</p>
<p>Art. 7. — (1) În activitatea sa, ANCOM are în vedere
</p>
<p>respectarea principiului neutralității tehnologice, prin prisma
</p>
<p>fenomenului convergenței tehnologiilor, și contribuie, în limitele
</p>
<p>competențelor sale, la asigurarea implementării politicilor care
</p>
<p>urmăresc promovarea diversității culturale și lingvistice, precum
</p>
<p>și a pluralismului media.
</p>
<p>(2) În îndeplinirea atribuțiilor sale, ANCOM urmărește
</p>
<p>atingerea obiectivelor prevăzute la art. 4—6, luând în acest sens
</p>
<p>măsuri rezonabile, cu respectarea principiilor proporționalității,
</p>
<p>nediscriminării, transparenței și deplinei obiectivități.
</p>
<p>Art. 8. — (1) ANCOM va încuraja utilizarea standardelor
</p>
<p>și/sau a specificațiilor tehnice pentru furnizarea serviciilor,
</p>
<p>interfețelor tehnice și/sau funcțiilor rețelelor, publicate în Jurnalul
</p>
<p>Oficial al Uniunii Europene, în măsura strict necesară asigurării
</p>
<p>interoperabilității serviciilor și îmbunătățirii posibilităților de
</p>
<p>alegere pentru utilizatori, cu excepția cazului în care utilizarea
</p>
<p>unor standarde sau specificații a fost declarată obligatorie de
</p>
<p>Comisia Europeană.
</p>
<p>(2) Până la publicarea standardelor și specificațiilor
</p>
<p>prevăzute la alin. (1), ANCOM va încuraja implementarea
</p>
<p>standardelor și a specificațiilor adoptate de organizațiile
</p>
<p>europene de standardizare sau, în lipsa acestora, a standardelor
</p>
<p>și recomandărilor adoptate de Uniunea Internațională a
</p>
<p>Telecomunicațiilor, de Organizația Internațională de
</p>
<p>Standardizare sau de Comisia Electrotehnică Internațională.
</p>
<p>(3) Prezentul articol nu se aplică în cazul cerințelor esențiale,
</p>
<p>specificațiilor interfețelor și standardelor armonizate prevăzute în
</p>
<p>Hotărârea Guvernului nr. 88/2003 privind echipamentele radio și
</p>
<p>echipamentele terminale de telecomunicații și recunoașterea
</p>
<p>mutuală a conformității acestora, republicată.
</p>
<p>Art. 9. — (1) În cazul în care Comisia Europeană adoptă
</p>
<p>recomandări în vederea asigurării aplicării armonizate a
</p>
<p>normelor comunitare în domeniul comunicațiilor electronice,
</p>
<p>ANCOM va ține seama în cel mai înalt grad de aceste
</p>
<p>recomandări în exercitarea atribuțiilor sale.
</p>
<p>(2) Dacă ANCOM optează să nu aplice o recomandare, va
</p>
<p>transmite o informare motivată Comisiei Europene.
</p>
<p>Art. 10. — (1) ANCOM exercită următoarele atribuții generale
</p>
<p>în domeniile comunicațiilor electronice, comunicațiilor
</p>
<p>audiovizuale, echipamentelor radio și echipamentelor terminale
</p>
<p>de telecomunicații, inclusiv din punctul de vedere al
</p>
<p>compatibilității electromagnetice, și serviciilor poștale:
</p>
<p>1. elaborează și adoptă norme tehnice, în domeniul
</p>
<p>comunicațiilor electronice, comunicațiilor audiovizuale,
</p>
<p>echipamentelor radio și echipamentelor terminale de
</p>
<p>telecomunicații, inclusiv din punctul de vedere al compatibilității
</p>
<p>electromagnetice, și serviciilor poștale, precum și pentru
</p>
<p>utilizarea resurselor de numerotație;
</p>
<p>2. asigură reprezentarea în instituții și în organizații
</p>
<p>internaționale din domeniul reglementării comunicațiilor
</p>
<p>electronice, comunicațiilor audiovizuale, echipamentelor radio
</p>
<p>și echipamentelor terminale de telecomunicații, inclusiv din
</p>
<p>punctul de vedere al compatibilității electromagnetice, și
</p>
<p>serviciilor poștale, susținând în cadrul acestora politica și
</p>
<p>strategia națională în domeniu;
</p>
<p>3. colaborează cu instituții și organizații naționale și
</p>
<p>internaționale din domeniul comunicațiilor electronice,
</p>
<p>comunicațiilor audiovizuale, echipamentelor radio și
</p>
<p>echipamentelor terminale de telecomunicații, inclusiv din punctul
</p>
<p>de vedere al compatibilității electromagnetice, și serviciilor
</p>
<p>poștale, dezvoltă și stimulează relațiile cu acestea; cooperează
</p>
<p>cu autorități de reglementare din domeniul comunicațiilor
</p>
<p>electronice și al serviciilor poștale din străinătate, inclusiv prin
</p>
<p>încheierea de acorduri de colaborare și schimb de informații;
</p>
<p>4. aplică acordurile internaționale în domeniul comunicațiilor
</p>
<p>electronice, comunicațiilor audiovizuale, echipamentelor radio
</p>
<p>și al echipamentelor terminale de telecomunicații, inclusiv din
</p>
<p>punctul de vedere al compatibilității electromagnetice, și
</p>
<p>serviciilor poștale;
</p>
<p>5. colaborează cu MCSI în toate domeniile în care expertiza
</p>
<p>ANCOM este necesară sau utilă;
</p>
<p>6. înaintează ministerului de specialitate propuneri privind
</p>
<p>modificarea cadrului legislativ pentru stimularea dezvoltării
</p>
<p>sectoarelor de comunicații electronice, comunicații audiovizuale,
</p>
<p>echipamente radio și echipamente terminale de telecomunicații,
</p>
<p>inclusiv din punctul de vedere al compatibilității
</p>
<p>electromagnetice, și servicii poștale;
</p>
<p>7. avizează proiectele de acte normative prin care se
</p>
<p>reglementează activități din domeniul comunicațiilor electronice,
</p>
<p>comunicațiilor audiovizuale, echipamentelor radio și
</p>
<p>echipamentelor terminale de telecomunicații, inclusiv din punctul
</p>
<p>de vedere al compatibilității electromagnetice, cu respectarea
</p>
<p>dispozițiilor legale incidente în materie;
</p>
<p>8. prognozează, planifică și programează în proiectul de
</p>
<p>buget propriu resursele financiare necesare în vederea realizării
</p>
<p>politicilor în domeniile sale de competență;
</p>
<p>9. coordonează derularea programelor de asistență
</p>
<p>financiară de la Uniunea Europeană în domeniul comunicațiilor
</p>
<p>electronice, comunicațiilor audiovizuale, echipamentelor radio
</p>
<p>și echipamentelor terminale de telecomunicații, inclusiv din
</p>
<p>punctul de vedere al compatibilității electromagnetice, și
</p>
<p>serviciilor poștale, care vizează capacitatea instituțională a
</p>
<p>ANCOM;
</p>
<p>10. elaborează și publică rapoarte, studii, analize și altele
</p>
<p>asemenea în domeniul comunicațiilor electronice, comunicațiilor
</p>
<p>audiovizuale, echipamentelor radio și echipamentelor terminale
</p>
<p>de telecomunicații, inclusiv din punctul de vedere al
</p>
<p>compatibilității electromagnetice, și serviciilor poștale, în special
</p>
<p>pentru evaluarea necesității și oportunității emiterii de noi
</p>
<p>reglementări, pentru evaluarea și controlul implementării
</p>
<p>politicilor și reglementărilor, precum și al conducerii programelor
</p>
<p>și proiectelor, organizează seminarii și mese rotunde, acțiuni
</p>
<p>promoționale de imagine, informare și de conștientizare a
</p>
<p>publicului, putând contracta în aceste scopuri servicii de
</p>
<p>consultanță, expertiză, asistență tehnică și altele asemenea, în
</p>
<p>conformitate cu reglementările legale în vigoare;
</p>
<p>11. urmărește și controlează aplicarea prevederilor cuprinse
</p>
<p>în actele normative în vigoare sau în acordurile internaționale în
</p>
<p>domeniul comunicațiilor electronice, comunicațiilor audiovizuale,
</p>
<p>echipamentelor radio și echipamentelor terminale de
</p>
<p>telecomunicații, inclusiv din punctul de vedere al compatibilității
</p>
<p>electromagnetice, și serviciilor poștale, luând măsuri pentru
</p>
<p>prevenirea, înlăturarea și sancționarea nerespectării acestor
</p>
<p>prevederi, potrivit competenței recunoscute de acestea;
</p>
<p>12. soluționează litigiile dintre furnizorii din domeniul
</p>
<p>comunicațiilor electronice, în scopul asigurării liberei concurențe
</p>
<p>și al protecției intereselor utilizatorilor finali.
</p>
<p>(2) ANCOM exercită următoarele atribuții specifice în
</p>
<p>domeniul comunicațiilor electronice, comunicațiilor audiovizuale
</p>
<p>și al serviciilor poștale:
</p>
<p>1. elaborează și actualizează autorizațiile generale;
</p>
<p>2. monitorizează și controlează respectarea obligațiilor
</p>
<p>impuse furnizorilor de rețele și de servicii de comunicații
</p>
<p>electronice prin autorizațiile generale;
</p>
<p>3. promovează și sprijină armonizarea la nivel european a
</p>
<p>utilizării resurselor de numerotație, în conformitate cu
</p>
<p>instrumentele juridice în vigoare în cadrul Uniunii Europene;
</p>
<p>4. adoptă PNN și orice modificări ale acestuia, sub rezerva
</p>
<p>restricțiilor impuse din motive de siguranță națională; înainte de
</p>
<p>adoptarea PNN, ANCOM are obligația de a informa și de a
</p>
<p>consulta MCSI în legătură cu modificările aduse;
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>6</p>
<p/>
</div>
<div class="page"><p/>
<p>5. gestionează la nivel național resursele de numerotație și
</p>
<p>frecvențele radio din benzile alocate pentru utilizare
</p>
<p>neguvernamentală;
</p>
<p>6. gestionează la nivel național resursele tehnice necesare în
</p>
<p>vederea furnizării serviciilor de comunicații electronice destinate
</p>
<p>publicului sau operării rețelelor publice de comunicații
</p>
<p>electronice;
</p>
<p>7. administrează și coordonează la nivel național gestionarea
</p>
<p>frecvențelor radio în conformitate cu TNABF și cu acordurile
</p>
<p>internaționale la care România este parte;
</p>
<p>8. acordă licențele de utilizare a resurselor de numerotație,
</p>
<p>stabilește și încasează tarifele pentru emiterea licențelor, în
</p>
<p>conformitate cu legislația în vigoare și în concordanță cu
</p>
<p>costurile administrative aferente emiterii acestora;
</p>
<p>9. stabilește și încasează tarifele de utilizare a resurselor de
</p>
<p>numerotație, în conformitate cu legislația în vigoare;
</p>
<p>10. emite reglementări privind modul de utilizare a resurselor
</p>
<p>de numerotație și a frecvențelor radio din benzile atribuite pentru
</p>
<p>utilizare neguvernamentală;
</p>
<p>11. pune la dispoziția MCSI datele necesare în vederea
</p>
<p>elaborării, modificării și completării TNABF;
</p>
<p>12. acordă licențele de utilizare a frecvențelor radio pentru
</p>
<p>furnizarea de rețele și servicii de comunicații electronice care
</p>
<p>utilizează spectrul radio, precum și licențele de emisie și
</p>
<p>stabilește și încasează tarifele de utilizare a spectrului. În cadrul
</p>
<p>comisiilor desemnate prin ordin al președintelui ANCOM pentru
</p>
<p>elaborarea documentației aferente procedurii de licitație și
</p>
<p>evaluarea ofertelor depuse în vederea atribuirii licențelor, MCSI
</p>
<p>poate desemna 2 reprezentanți, fără ca aceștia să constituie o
</p>
<p>majoritate, în scopul asigurării concordanței dintre strategiile
</p>
<p>naționale în domeniu și condițiile impuse participanților la
</p>
<p>licitațiile organizate pentru acordarea de licențe de utilizare a
</p>
<p>frecvențelor radio pentru furnizarea de rețele și servicii de
</p>
<p>comunicații electronice care utilizează spectrul radio;
</p>
<p>13. alocă și asignează frecvențele radio în benzile cu
</p>
<p>atribuire neguvernamentală, exclusivă sau în partaj, prevăzute
</p>
<p>în TNABF, cu respectarea reglementărilor, acordurilor și
</p>
<p>protocoalelor naționale și internaționale, și implementează
</p>
<p>procedurile de coordonare stabilite prin acordurile internaționale;
</p>
<p>14. acordă avizele tehnice, autorizațiile de asignare a
</p>
<p>frecvențelor radio și autorizațiile tehnice de funcționare, cu
</p>
<p>respectarea reglementărilor în vigoare;
</p>
<p>15. realizează expertizele tehnice necesare utilizării raționale
</p>
<p>și eficiente a frecvențelor radio, în scopul determinării posibilității
</p>
<p>de alocare a benzilor de frecvențe radio, în condițiile legii;
</p>
<p>16. analizează și realizează expertizarea tehnică a utilizării
</p>
<p>frecvențelor radio pentru asigurarea compatibilității
</p>
<p>electromagnetice dintre stațiile și rețelele de radiocomunicații
</p>
<p>autorizate, precum și pentru prevenirea perturbațiilor
</p>
<p>prejudiciabile, în scopul evaluării posibilității de asignare a
</p>
<p>acestora, în urma solicitărilor;
</p>
<p>17. alocă și asignează codurile de identificare pentru unele
</p>
<p>servicii de radiocomunicații, certifică personalul de operare a
</p>
<p>stațiilor de radiocomunicații și asigură activitățile de evidență
</p>
<p>conexe acestor activități;
</p>
<p>18. asigură evidența permanentă a utilizării frecvențelor radio
</p>
<p>prin asigurarea evidenței asignărilor de frecvențe și întreținerea
</p>
<p>permanentă a bazelor de date specializate care formează
</p>
<p>Registrul național al frecvențelor asignate/alocate;
</p>
<p>19. monitorizează spectrul de frecvențe radio cu atribuire
</p>
<p>neguvernamentală;
</p>
<p>20. supraveghează și controlează respectarea obligațiilor
</p>
<p>cuprinse în licențele de utilizare a frecvențelor radio sau în
</p>
<p>licențele de emisie ori în reglementările din domeniul
</p>
<p>radiocomunicațiilor;
</p>
<p>21. identifică piețele relevante din sectorul comunicațiilor
</p>
<p>electronice;
</p>
<p>22. efectuează analizele de piață în situațiile în care acestea
</p>
<p>sunt obligatorii, potrivit legii;
</p>
<p>23. desemnează furnizorii de rețele și de servicii de
</p>
<p>comunicații electronice cu putere semnificativă pe piață;
</p>
<p>24. impune în sarcina furnizorilor de rețele sau de servicii de
</p>
<p>comunicații electronice cu putere semnificativă pe piață
</p>
<p>obligațiile prevăzute la art. 9—13 din Ordonanța Guvernului
</p>
<p>nr. 34/2002 privind accesul la rețelele publice de comunicații
</p>
<p>electronice și la infrastructura asociată, precum și
</p>
<p>interconectarea acestora, aprobată cu modificări și completări
</p>
<p>prin Legea nr. 527/2002, cu modificările și completările
</p>
<p>ulterioare, și la art. 15—18 din Legea nr. 304/2003, republicată;
</p>
<p>25. desemnează furnizorii de serviciu universal în domeniul
</p>
<p>comunicațiilor electronice și serviciilor poștale și impune obligații
</p>
<p>corespunzătoare în sarcina acestora;
</p>
<p>26. gestionează mecanismele de finanțare a obligațiilor
</p>
<p>legate de asigurarea serviciului universal, prevăzute de legislația
</p>
<p>specială;
</p>
<p>27. stabilește măsurile necesare pentru implementarea
</p>
<p>portabilității numerelor;
</p>
<p>28. controlează îndeplinirea obligațiilor impuse furnizorilor de
</p>
<p>serviciu universal în temeiul prevederilor legislației speciale;
</p>
<p>29. exercită atribuțiile stabilite prin Legea nr. 506/2004 privind
</p>
<p>prelucrarea datelor cu caracter personal și protecția vieții private
</p>
<p>în sectorul comunicațiilor electronice, cu modificările și
</p>
<p>completările ulterioare;
</p>
<p>30. exercită atribuțiile care revin autorității de reglementare în
</p>
<p>temeiul prevederilor Ordonanței Guvernului nr. 31/2002,
</p>
<p>aprobată cu modificări și completări prin Legea nr. 642/2002, cu
</p>
<p>modificările și completările ulterioare;
</p>
<p>31. eliberează avizele necesare obținerii autorizației de
</p>
<p>construire a pilonilor și clădirilor care pot afecta funcționarea
</p>
<p>sistemelor de monitorizare ale ANCOM;
</p>
<p>32. elaborează reglementările necesare pentru realizarea
</p>
<p>comunicațiilor către Sistemul național unic pentru apeluri de
</p>
<p>urgență;
</p>
<p>33. participă la lucrările Comisiei interdepartamentale de
</p>
<p>radiocomunicații. 
</p>
<p>(3) ANCOM exercită următoarele atribuții specifice în
</p>
<p>domeniul echipamentelor radio și al echipamentelor terminale
</p>
<p>de telecomunicații, inclusiv din punctul de vedere al
</p>
<p>compatibilității electromagnetice: 
</p>
<p>1. controlează, după introducerea pe piață, dacă toate
</p>
<p>echipamentele radio și echipamentele terminale de
</p>
<p>telecomunicații respectă cerințele esențiale de protecție a
</p>
<p>sănătății și siguranței utilizatorului și a oricărei alte persoane,
</p>
<p>precum și de protecție privind compatibilitatea electromagnetică,
</p>
<p>iar în plus, pentru echipamentele radio verifică dacă acestea
</p>
<p>sunt astfel construite încât să utilizeze eficient spectrul radio
</p>
<p>atribuit pentru a se evita perturbațiile prejudiciabile, în
</p>
<p>concordanță cu legislația națională aplicabilă;
</p>
<p>2. ia măsuri pentru îndeplinirea conformității în cazul
</p>
<p>echipamentelor radio și al echipamentelor terminale de
</p>
<p>telecomunicații;
</p>
<p>3. exercită atribuțiile stabilite prin Hotărârea Guvernului
</p>
<p>nr. 982/2007 privind compatibilitatea electromagnetică.
</p>
<p>(4) ANCOM îndeplinește și alte atribuții acordate prin
</p>
<p>dispoziții legale speciale.
</p>
<p>(5) ANCOM poate încheia, în condițiile legii, contracte cu
</p>
<p>persoane juridice de drept public sau de drept privat, având ca
</p>
<p>obiect efectuarea unor activități specifice, necesare îndeplinirii
</p>
<p>funcțiilor, obiectivelor și atribuțiilor sale.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>7</p>
<p/>
</div>
<div class="page"><p/>
<p>Art. 11. — (1) Conducerea ANCOM este asigurată de un
</p>
<p>președinte și 2 vicepreședinți, numiți de către președintele
</p>
<p>României, la propunerea Guvernului.
</p>
<p>(2) Salariul de bază al președintelui și vicepreședinților
</p>
<p>ANCOM este stabilit la nivelul indemnizației cuvenite funcției de
</p>
<p>secretar de stat, în cazul președintelui, și, respectiv, funcției de
</p>
<p>subsecretar de stat, în cazul vicepreședinților.
</p>
<p>(3) Președintele și vicepreședinții ANCOM trebuie să
</p>
<p>îndeplinească următoarele condiții:
</p>
<p>a) să fie cetățeni români cu o experiență de cel puțin 5 ani în
</p>
<p>domeniul comunicațiilor sau în domeniul juridic ori economic în
</p>
<p>general;
</p>
<p>b) să nu exercite alte funcții publice sau private, cu excepția
</p>
<p>celor didactice;
</p>
<p>c) să nu aibă mențiuni în cazierul judiciar;
</p>
<p>d) să nu dețină acțiuni sau părți sociale, direct sau indirect,
</p>
<p>la societăți comerciale cu activități în domeniul comunicațiilor
</p>
<p>electronice și serviciilor poștale sau cu alte activități din
</p>
<p>domeniul de reglementare al ANCOM și să nu facă parte din
</p>
<p>organele de conducere ale unor astfel de societăți;
</p>
<p>e) să nu fie membri ai vreunui partid politic pe perioada
</p>
<p>exercitării mandatului
</p>
<p>(4) Președintelui și vicepreședinților ANCOM li se aplică în
</p>
<p>mod corespunzător dispozițiile cap. IV „Alte conflicte de interese
</p>
<p>și incompatibilități” din cadrul titlului IV „Conflictul de interese și
</p>
<p>regimul incompatibilităților în exercitarea demnităților publice și
</p>
<p>funcțiilor publice” al Legii nr. 161/2003 privind unele măsuri
</p>
<p>pentru asigurarea transparenței în exercitarea demnităților
</p>
<p>publice, a funcțiilor publice și în mediul de afaceri, prevenirea și
</p>
<p>sancționarea corupției, cu modificările și completările ulterioare.
</p>
<p>(5) Durata mandatului președintelui și al vicepreședinților
</p>
<p>ANCOM este de 6 ani, cu posibilitatea prelungirii pe aceeași
</p>
<p>perioadă o singură dată. Mandatul președintelui și al
</p>
<p>vicepreședinților ANCOM încetează în următoarele situații:
</p>
<p>a) în situația imposibilității de a-și îndeplini mandatul mai mult
</p>
<p>de 120 de zile calendaristice consecutive dintr-un interval de
</p>
<p>140 de zile;
</p>
<p>b) în caz de condamnare penală prin hotărâre
</p>
<p>judecătorească definitivă, pentru care nu a intervenit
</p>
<p>reabilitarea;
</p>
<p>c) în caz de nerespectare a termenului de 3 luni pentru
</p>
<p>ieșirea din starea de incompatibilitate reglementat la alin. (8);
</p>
<p>d) prin demisie;
</p>
<p>e) prin deces;
</p>
<p>f) la expirarea sa.
</p>
<p>(6) Dacă funcția de președinte sau vicepreședinte devine
</p>
<p>vacantă se procedează la numirea unei noi persoane pentru
</p>
<p>această funcție pentru durata rămasă din mandat, în condițiile
</p>
<p>prevederilor alin. (1).
</p>
<p>(7) Membrii ale căror mandate au expirat rămân în funcție
</p>
<p>până la numirea succesorilor lor.
</p>
<p>(8) Președintele sau vicepreședinții care, în momentul numirii
</p>
<p>sau pe parcursul mandatului, se află în una dintre situațiile de
</p>
<p>incompatibilitate prevăzute la alin. (3) și (4) au la dispoziție un
</p>
<p>termen de cel mult 3 luni pentru ieșirea din starea de
</p>
<p>incompatibilitate.
</p>
<p>(9) În cazul prevăzut la alin. (8), persoana în cauză are
</p>
<p>obligația de a notifica de îndată, în scris, Comisiei pentru
</p>
<p>tehnologia informației și comunicațiilor din cadrul Camerei
</p>
<p>Deputaților și Comisiei economice, industrii și servicii din cadrul
</p>
<p>Senatului despre existența situației de incompatibilitate.
</p>
<p>Art. 12. — (1) Președintele reprezintă ANCOM în raporturile
</p>
<p>cu Parlamentul, Guvernul, ministerele, cu alte autorități publice
</p>
<p>și organizații, precum și cu persoanele juridice și fizice din țară
</p>
<p>și din străinătate.
</p>
<p>(2) Președintele ANCOM este ordonator principal de credite.
</p>
<p>(3) În exercitarea atribuțiilor sale, președintele emite decizii.
</p>
<p>(4) Deciziile cu caracter normativ se publică în Monitorul
</p>
<p>Oficial al României, Partea I.
</p>
<p>(5) Deciziile adoptate în exercitarea atribuțiilor prevăzute de
</p>
<p>lege din domeniul comunicațiilor electronice, comunicațiilor
</p>
<p>audiovizuale, echipamentelor radio și echipamentelor terminale
</p>
<p>de comunicații electronice, inclusiv din punct de vedere al
</p>
<p>compatibilității electromagnetice, serviciilor poștale și tehnologiei
</p>
<p>informației, inclusiv cele adoptate în conformitate cu prevederile
</p>
<p>art. 36 din Ordonanța de urgență a Guvernului nr. 79/2002
</p>
<p>privind cadrul general de reglementare a comunicațiilor,
</p>
<p>aprobată cu modificări și completări prin Legea nr. 591/2002, cu
</p>
<p>modificările și completările ulterioare, pot fi atacate în contencios
</p>
<p>administrativ la Curtea de Apel București, fără parcurgerea
</p>
<p>procedurii prealabile prevăzute la art. 7 din Legea contenciosului
</p>
<p>administrativ nr. 554/2004, cu modificările și completările
</p>
<p>ulterioare. Deciziile cu caracter individual pot fi atacate în termen
</p>
<p>de 30 de zile de la comunicare. 
</p>
<p>Art. 13. — (1) Președintele ANCOM are următoarele atribuții: 
</p>
<p>a) aprobă strategiile de dezvoltare instituțională a ANCOM,
</p>
<p>programele de activitate și programele de cooperare; 
</p>
<p>b) aprobă planul anual de activitate al ANCOM; 
</p>
<p>c) aprobă planurile de investiții ale ANCOM;
</p>
<p>d) coordonează procesul de elaborare și de implementare a
</p>
<p>reglementărilor din domeniile de competență ale ANCOM;
</p>
<p>e) convoacă și prezidează reuniunile plenare ale Consiliului
</p>
<p>consultativ;
</p>
<p>f) aprobă, prin decizie internă, structura organizatorică, statul
</p>
<p>de funcții și numărul de posturi ale ANCOM;
</p>
<p>g) stabilește sediile structurilor teritoriale ale ANCOM;
</p>
<p>h) stabilește, prin decizie internă, atribuțiile specifice fiecărui
</p>
<p>compartiment din cadrul ANCOM;
</p>
<p>i) aprobă regulamentul intern al ANCOM;
</p>
<p>j) coordonează activitatea compartimentelor ANCOM;
</p>
<p>k) negociază și semnează pentru și în numele ANCOM
</p>
<p>contractul colectiv de muncă;
</p>
<p>l) aprobă organizarea concursurilor pentru ocuparea
</p>
<p>posturilor din cadrul ANCOM;
</p>
<p>m) aprobă angajarea, avansarea, precum și modificarea sau
</p>
<p>încetarea raporturilor de muncă ale personalului ANCOM;
</p>
<p>n) aprobă deplasările în țară și în străinătate ale personalului
</p>
<p>ANCOM;
</p>
<p>o) orice alte atribuții care îi revin potrivit legii.
</p>
<p>(2) Președintele ANCOM poate delega exercitarea unora
</p>
<p>dintre atribuțiile prevăzute la alin. (1) personalului din subordine.
</p>
<p>(3) Președintele ANCOM stabilește atribuțiile vicepreședinților
</p>
<p>ANCOM.
</p>
<p>(4) În lipsa președintelui, atribuțiile sale se exercită de
</p>
<p>vicepreședintele desemnat prin decizie a președintelui.
</p>
<p>(5) Dacă atât președintele, cât și cei 2 vicepreședinți sunt
</p>
<p>absenți sau în imposibilitate temporară de a-și exercita
</p>
<p>prerogativele, reprezentarea ANCOM se asigură de către o
</p>
<p>persoană cu funcție de conducere desemnată prin decizie a
</p>
<p>președintelui ANCOM.
</p>
<p>Art. 14. — (1) Finanțarea cheltuielilor curente și de capital
</p>
<p>ale ANCOM se asigură integral din venituri proprii, care provin
</p>
<p>din următoarele surse:
</p>
<p>a) tariful de monitorizare datorat, în conformitate cu
</p>
<p>prevederile cap. VIII
</p>
<p>1
</p>
<p>din Ordonanța de urgență a Guvernului
</p>
<p>nr. 79/2002, aprobată cu modificări și completări prin Legea
</p>
<p>nr. 591/2002, cu modificările și completările ulterioare, pentru
</p>
<p>activitatea de supraveghere și control în domeniul comunicațiilor
</p>
<p>electronice și al serviciilor poștale, desfășurată de ANCOM;
</p>
<p>b) tariful de utilizare a spectrului, în conformitate cu
</p>
<p>prevederile art. 19 alin. (1) din Ordonanța de urgență a
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>8</p>
<p/>
</div>
<div class="page"><p/>
<p>Guvernului nr. 79/2002, aprobată cu modificări și completări prin
</p>
<p>Legea nr. 591/2002, cu modificările și completările ulterioare;
</p>
<p>c) tariful de utilizare a resurselor de numerotație, în
</p>
<p>conformitate cu prevederile art. 19 alin. (2) din Ordonanța de
</p>
<p>urgență a Guvernului nr. 79/2002. aprobată cu modificări și
</p>
<p>completări prin Legea nr. 591/2002, cu modificările și
</p>
<p>completările ulterioare;
</p>
<p>d) donații, legate și sponsorizări în condițiile legii;
</p>
<p>e) credite interne și externe contractate în condițiile legii;
</p>
<p>f) alte venituri ce se pot realiza în condițiile legii.
</p>
<p>(2) Sumele încasate din sursele prevăzute la alin. (1) se rețin
</p>
<p>integral ca venituri proprii, cu titlu permanent, la dispoziția
</p>
<p>ANCOM. Creanțele prevăzute la alin. (1) se administrează de
</p>
<p>ANCOM, fiind aplicabile în mod corespunzător dispozițiile
</p>
<p>Ordonanței Guvernului nr. 92/2003 privind Codul de procedură
</p>
<p>fiscală, republicată, cu modificările și completările ulterioare, și
</p>
<p>vor fi folosite în conformitate cu prevederile bugetului de venituri
</p>
<p>și cheltuieli.
</p>
<p>(3) Bugetul anual de venituri și cheltuieli al ANCOM se
</p>
<p>aprobă prin hotărâre a Parlamentului, cu avizul Comisiei pentru
</p>
<p>tehnologia informației și comunicațiilor din cadrul Camerei
</p>
<p>Deputaților și al Comisiei economice, industrii și servicii din
</p>
<p>cadrul Senatului, la propunerea președintelui ANCOM.
</p>
<p>(4) Excedentul anual rezultat din execuția bugetului de
</p>
<p>venituri și cheltuieli al ANCOM se reportează în anul următor.
</p>
<p>Art. 15. — (1) Activitatea ANCOM este analizată de
</p>
<p>Parlament prin dezbaterea raportului anual, care se prezintă
</p>
<p>pentru anul anterior, precum și a rapoartelor specifice întocmite
</p>
<p>la solicitarea Comisiei pentru tehnologia informației și
</p>
<p>comunicațiilor din cadrul Camerei Deputaților și a Comisiei
</p>
<p>economice, industrii și servicii din cadrul Senatului.
</p>
<p>(2) Raportul anual de activitate se depune la Comisia pentru
</p>
<p>tehnologia informației și comunicațiilor din cadrul Camerei
</p>
<p>Deputaților, Comisia economică, industrii și servicii din cadrul
</p>
<p>Senatului și la MCSI, până la data de 30 aprilie, și se dezbate în
</p>
<p>prezența președintelui și a vicepreședinților ANCOM. Pe
</p>
<p>marginea raportului anual, comisiile întocmesc și adoptă un
</p>
<p>raport.
</p>
<p>(3) La solicitarea Comisiei pentru tehnologia informației și
</p>
<p>comunicațiilor din cadrul Camerei Deputaților și a Comisiei
</p>
<p>economice, industrii și servicii din cadrul Senatului, ANCOM va
</p>
<p>prezenta spre dezbatere și aprobare comisiilor un program de
</p>
<p>măsuri concrete pentru remedierea eventualelor lipsuri
</p>
<p>semnalate în raport.
</p>
<p>(4) Raportul Comisiei pentru tehnologia informației și
</p>
<p>comunicațiilor din cadrul Camerei Deputaților și al Comisiei
</p>
<p>economice, industrii și servicii din cadrul Senatului asupra
</p>
<p>raportului anual de activitate se supune dezbaterii în plenul
</p>
<p>Parlamentului, în prezența președintelui și a vicepreședinților
</p>
<p>ANCOM.
</p>
<p>Art. 16. — În termen de 60 de zile de la data intrării în vigoare
</p>
<p>a prezentei ordonanțe de urgență se vor aproba Regulamentul
</p>
<p>de organizare și funcționare și structura organizatorică ale
</p>
<p>ANCOM, prin decizie a președintelui ANCOM.
</p>
<p>Art. 17. — (1) ANCOM preia numărul de posturi și personalul
</p>
<p>fostei Autorități Naționale pentru Comunicații, cu menținerea
</p>
<p>drepturilor salariale avute la data preluării.
</p>
<p>(2) După aprobarea noii structuri organizatorice a ANCOM, în
</p>
<p>termen de maximum 90 de zile se va organiza concurs pentru
</p>
<p>ocuparea posturilor vacante în noua structură organizatorică, în
</p>
<p>condițiile salariale stabilite prin noua grilă de salarizare, aprobată
</p>
<p>prin decizie a președintelui ANCOM. Modul de desfășurare a
</p>
<p>concursului, criteriile de promovare, precum și orice alte aspecte
</p>
<p>legate de acesta se aprobă prin decizie a președintelui ANCOM.
</p>
<p>(3) Persoanele ale căror locuri de muncă vor fi desființate vor
</p>
<p>fi concediate, în condițiile legii.
</p>
<p>Art. 18. — (1) Personalul ANCOM este angajat pe bază de
</p>
<p>concurs organizat în condițiile legii, în conformitate cu structura
</p>
<p>organizatorică, încheindu-se contract individual de muncă,
</p>
<p>conform legii.
</p>
<p>(2) Atribuțiile, sarcinile și răspunderile individuale ale
</p>
<p>personalului ANCOM se stabilesc prin fișa postului, semnată de
</p>
<p>șeful ierarhic și de titular, pe baza Regulamentului de organizare
</p>
<p>și funcționare a ANCOM.
</p>
<p>(3) Promovarea, modificarea, suspendarea și încetarea
</p>
<p>raporturilor de muncă ale personalului din aparatul propriu al
</p>
<p>ANCOM se realizează prin decizie a președintelui, în condițiile
</p>
<p>legii.
</p>
<p>(4) Salarizarea personalului ANCOM se stabilește prin
</p>
<p>negociere în cadrul contractului colectiv de muncă și al
</p>
<p>contractului individual de muncă, salariul lunar de bază fiind
</p>
<p>stabilit în limitele grilei de salarizare prevăzute la art. 17.
</p>
<p>(5) În activitatea sa, ANCOM are obligația de a-și exercita
</p>
<p>atribuțiile în mod transparent și imparțial și de a-și menține
</p>
<p>independența operațională și financiară față de:
</p>
<p>a) furnizorii de rețele și de servicii de comunicații electronice;
</p>
<p>b) producătorii ori reprezentanții autorizați ai producătorilor
</p>
<p>de echipamente destinate furnizării de rețele sau de servicii de
</p>
<p>comunicații electronice, importatorii ori distribuitorii de
</p>
<p>asemenea echipamente;
</p>
<p>c) furnizorii de servicii poștale.
</p>
<p>(6) Salariații ANCOM nu pot deține acțiuni sau părți sociale
</p>
<p>la societățile comerciale cu obiect de activitate în domeniul
</p>
<p>comunicațiilor electronice, al serviciilor poștale, al
</p>
<p>audiovizualului sau în orice alte domenii care se află în
</p>
<p>competența ANCOM și nu pot avea calitatea de membru în
</p>
<p>organele de conducere ale unor asemenea societăți.
</p>
<p>Art. 19. — (1) ANCOM preia patrimoniul și bugetul fostei
</p>
<p>Autorități Naționale pentru Comunicații, care se desființează în
</p>
<p>conformitate cu prezenta ordonanță de urgență, precum și toate
</p>
<p>drepturile și obligațiile acesteia, cu excepția infrastructurii și a
</p>
<p>echipamentelor necesare exercitării atribuțiilor de administrare
</p>
<p>și gestionare la nivel național a TLD „.ro”, nameserverele pentru
</p>
<p>domeniul .ro, registrul național pentru domeniul .ro, incluzând
</p>
<p>portalul rotld.ro, toate aplicațiile, bazele de date, licențele,
</p>
<p>manualele și procedurile aferente acestora.
</p>
<p>(2) Patrimoniul fostei Autorități Naționale pentru Comunicații
</p>
<p>se stabilește pe baza bilanțului contabil de închidere la data
</p>
<p>predării, însoțit de balanța de verificare sintetică, contul de
</p>
<p>rezultat patrimonial, situația fluxurilor de trezorerie, conturile de
</p>
<p>execuție întocmite în structura bugetelor aprobate și celelalte
</p>
<p>anexe, dup caz, întocmite potrivit metodologiei existente, și se
</p>
<p>preia în baza acestora și a protocolului de predare-primire, în
</p>
<p>termen de 30 de zile de la data intrării în vigoare a prezentei
</p>
<p>ordonanțe de urgență.
</p>
<p>Art. 20. — În cuprinsul actelor normative în vigoare,
</p>
<p>următoarele denumiri se înlocuiesc în mod corespunzător
</p>
<p>prevederilor prezentei ordonanțe de urgență, după cum
</p>
<p>urmează:
</p>
<p>a) „Autoritatea Națională pentru Comunicații” cu „Autoritatea
</p>
<p>Națională pentru Administrare și Reglementare în Comunicații”;
</p>
<p>b) „ANC” cu „ANCOM”.
</p>
<p>Art. 21. — Hotărârea Guvernului nr. 12/2009 privind
</p>
<p>organizarea și funcționarea Ministerului Comunicațiilor și
</p>
<p>Societății Informaționale, publicată în Monitorul Oficial al
</p>
<p>României, Partea I, nr. 51 din 28 ianuarie 2009, se modifică și
</p>
<p>se completează după cum urmează:
</p>
<p>1. La alineatul (1) al articolului 4, după punctul 53 se
</p>
<p>introduc 6 noi puncte, punctele 54—59, cu următorul
</p>
<p>cuprins:
</p>
<p>„54. supravegherea și controlul respectării prevederilor legale
</p>
<p>din domeniul comerțului electronic, în calitate de autoritate de
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>9</p>
<p/>
</div>
<div class="page"><p/>
<p>reglementare și supraveghere, în conformitate cu prevederile
</p>
<p>Legii nr. 365/2002 privind comerțul electronic, republicată;
</p>
<p>55. exercitarea atribuțiilor autorității de reglementare și
</p>
<p>supraveghere în domeniul semnăturii electronice, prevăzute de
</p>
<p>Legea nr. 455/2001 privind semnătura electronică;
</p>
<p>56. exercitarea atribuțiilor autorității de reglementare și
</p>
<p>supraveghere în domeniul mărcii temporale, prevăzute de
</p>
<p>Legea nr. 451/2004 privind marca temporală;
</p>
<p>57. exercitarea atribuțiilor autorității de reglementare și
</p>
<p>supraveghere în domeniul activității electronice notariale
</p>
<p>prevăzute de Legea nr. 589/2004 privind regimul juridic al
</p>
<p>activității electronice notariale;
</p>
<p>58. exercitarea atribuțiilor autorității de reglementare și
</p>
<p>supraveghere în domeniul arhivării documentelor în formă
</p>
<p>electronică prevăzute de Legea nr. 135/2007 privind arhivarea
</p>
<p>documentelor în formă electronică;
</p>
<p>59. supravegherea și controlul respectării prevederilor legale
</p>
<p>din domeniul sistemelor informatice destinate operațiunilor de
</p>
<p>emitere a facturilor în formă electronică, în calitate de autoritate
</p>
<p>de reglementare, omologare și supraveghere.”
</p>
<p>2. După alineatul (3) al articolului 4 se introduce un nou
</p>
<p>alineat, alineatul (3
</p>
<p>1
</p>
<p>), cu următorul cuprins:
</p>
<p>„(3
</p>
<p>1
</p>
<p>) Organizarea, implementarea, realizarea și
</p>
<p>administrarea tuturor programelor naționale, infrastructurii,
</p>
<p>sistemelor și serviciilor privind societatea informațională se
</p>
<p>realizează cu acordul, sub coordonarea și sub controlul
</p>
<p>Ministerului Comunicațiilor și Societății Informaționale.”
</p>
<p>3. Alineatul (2) al articolului 12 se modifică și va avea
</p>
<p>următorul cuprins:
</p>
<p>„(2) Numărul maxim de posturi este de 248, exclusiv
</p>
<p>demnitarii și posturile aferente cabinetului ministrului.”
</p>
<p>4. Anexa nr. 1 „Structura organizatorică a Ministerului
</p>
<p>Comunicațiilor și Societății Informaționale” se modifică și
</p>
<p>se înlocuiește cu anexa care face parte integrantă din
</p>
<p>prezenta ordonanță de urgență.
</p>
<p>Art. 22. — La articolul 2 alineatul (1) litera A din anexa
</p>
<p>nr. 2 la Hotărârea Guvernului nr. 1.621/2003 pentru
</p>
<p>organizarea și funcționarea Institutului Național de
</p>
<p>Cercetare-Dezvoltare în Informatică — ICI București,
</p>
<p>publicată în Monitorul Oficial al României, Partea I, nr. 56
</p>
<p>din 23 ianuarie 2004, cu modificările ulterioare, după
</p>
<p>litera n) se introduce o nouă literă, litera o), cu următorul
</p>
<p>cuprins:
</p>
<p>„o) organizarea, administrarea și gestionarea TLD (top level
</p>
<p>domain) «.ro», îndeplinind funcția de registru pentru numele de
</p>
<p>domenii «.ro»;”.
</p>
<p>Art. 23. — La articolul 2 din Ordonanța de urgență a
</p>
<p>Guvernului nr. 73/2007 privind organizarea și funcționarea
</p>
<p>Agenției pentru Serviciile Societății Informaționale,
</p>
<p>publicată în Monitorul Oficial al României, Partea I, nr. 444
</p>
<p>din 29 iunie 2007, aprobată cu modificări și completări prin
</p>
<p>Legea nr. 125/2008, litera c) se modifică și va avea
</p>
<p>următorul cuprins:
</p>
<p>„c) implementează și operează la nivel național sisteme
</p>
<p>informatice și de comunicații, în scopul furnizării serviciilor
</p>
<p>destinate guvernării prin mijloace electronice;”.
</p>
<p>Art. 24. — În cuprinsul actelor normative în vigoare
</p>
<p>denumirea „Autoritatea Națională pentru Comunicații” se
</p>
<p>înlocuiește cu denumirea „Ministerul Comunicațiilor și
</p>
<p>Societății Informaționale” în cazul atribuțiilor specifice
</p>
<p>prevăzute la art. 4 alin. (1) pct. 54—59 din Hotărârea
</p>
<p>Guvernului nr. 12/2009.
</p>
<p>Art. 25. — (1) Pe data intrării în vigoare a prezentei
</p>
<p>ordonanțe de urgență se abrogă Ordonanța de urgență a
</p>
<p>Guvernului nr. 106/2008 privind înființarea Autorității
</p>
<p>Naționale pentru Comunicații, publicată în Monitorul Oficial
</p>
<p>al României, Partea I, nr. 659 din 18 septembrie 2008, cu
</p>
<p>modificările ulterioare, capitolele VII și VIII din Ordonanța
</p>
<p>de urgență a Guvernului nr. 79/2002 privind cadrul general
</p>
<p>de reglementare a comunicațiilor, publicată în Monitorul
</p>
<p>Oficial al României, Partea I, nr. 457 din 27 iunie 2002,
</p>
<p>aprobată cu modificări și completări prin Legea
</p>
<p>nr. 591/2002, cu modificările și completările ulterioare,
</p>
<p>precum și orice alte prevederi legale contrare.
</p>
<p>(2) Mențiunea finală privind transpunerea normelor
</p>
<p>comunitare din Ordonanța de urgență a Guvernului
</p>
<p>nr. 79/2002 privind cadrul general de reglementare a
</p>
<p>comunicațiilor se modifică și va avea următorul cuprins:
</p>
<p>„Prezenta ordonanță de urgență transpune Directiva
</p>
<p>2002/20/CE a Parlamentului European și a Consiliului din
</p>
<p>7 martie 2002 privind autorizarea rețelelor și serviciilor de
</p>
<p>comunicații electronice (Directiva privind autorizarea), publicată
</p>
<p>în Jurnalul Oficial al Comunităților Europene nr. L 108 din
</p>
<p>24 aprilie 2002, și Directiva 2002/21/CE a Parlamentului
</p>
<p>European și a Consiliului din 7 martie 2002 privind cadrul comun
</p>
<p>de reglementare pentru rețelele și serviciile de comunicații
</p>
<p>electronice (Directiva-cadru), publicată în Jurnalul Oficial al
</p>
<p>Comunităților Europene nr. L 108 din 24 aprilie 2002, cu
</p>
<p>excepția prevederilor art. 3, 4, 8, 17 și 19.”
</p>
<p>*
</p>
<p>Prezenta ordonanță de urgență transpune prevederile art. 3,
</p>
<p>4, 8, 17 și 19 din Directiva 2002/21/CE a Parlamentului
</p>
<p>European și a Consiliului din 7 martie 2002 privind cadrul comun
</p>
<p>de reglementare pentru rețelele și serviciile de comunicații
</p>
<p>electronice (Directiva-cadru), publicată în Jurnalul Oficial al
</p>
<p>Comunităților Europene nr. L 108 din 24 aprilie 2002, cu
</p>
<p>modificările ulterioare.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>10
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Ministrul comunicațiilor și societății informaționale,
</p>
<p>Gabriel Sandu
</p>
<p>Viceprim-ministru, ministrul administrației și internelor,
</p>
<p>Dan Nica
</p>
<p>Șeful Departamentului pentru Afaceri Europene,
</p>
<p>Vasile Pușcaș
</p>
<p>Ministrul muncii, familiei și protecției sociale,
</p>
<p>Marian Sârbu
</p>
<p>Ministrul finanțelor publice,
</p>
<p>Gheorghe Pogea
</p>
<p>București, 11 martie 2009.
</p>
<p>Nr. 22.</p>
<p/>
</div>
<div class="page"><p/>
<p>ANEXĂ1)
(Anexa nr. 1 la Hotărârea Guvernului nr. 12/2009)
</p>
<p>S T R U C T U R A  O R G A N I Z A T O R I C Ă
</p>
<p>a Ministerului Comunicațiilor și Societății Informaționale 
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>11
</p>
<p>1)
</p>
<p>Anexa este reprodusă în facsimil.</p>
<p/>
</div>
<div class="page"><p/>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind încetarea exercitării funcției publice de subprefect 
</p>
<p>al județului Alba de către domnul Popa Romul
</p>
<p>Având în vedere prevederile art. 19 alin. (1) lit. a) și art. 92 din Legea
</p>
<p>nr. 188/1999 privind Statutul funcționarilor publici, republicată, cu modificările și
</p>
<p>completările ulterioare,
</p>
<p>în temeiul art. 108 din Constituția României, republicată,
</p>
<p>Guvernul României adoptă prezenta hotărâre.
</p>
<p>Articol unic. — La data intrării în vigoare a prezentei hotărâri încetează
</p>
<p>exercitarea funcției publice de subprefect al județului Alba de către domnul Popa
</p>
<p>Romul.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 290.
</p>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind exercitarea, cu caracter temporar, a funcției publice 
</p>
<p>de subprefect al județului Alba de către domnul Jidveian
</p>
<p>Ovidiu-Viorel
</p>
<p>Având în vedere prevederile art. 43 din Hotărârea Guvernului nr. 341/2007
</p>
<p>privind intrarea în categoria înalților funcționari publici, managementul carierei și
</p>
<p>mobilitatea înalților funcționari publici, cu modificările și completările ulterioare,
</p>
<p>precum și ale art. 19 alin. (1) lit. a), ale art. 89 și 92 din Legea nr. 188/1999 privind
</p>
<p>Statutul funcționarilor publici, republicată, cu modificările și completările ulterioare,
</p>
<p>în temeiul art. 108 din Constituția României, republicată,
</p>
<p>Guvernul României adoptă prezenta hotărâre.
</p>
<p>Articol unic. — Domnul Jidveian Ovidiu-Viorel exercită, cu caracter temporar,
</p>
<p>funcția publică de subprefect al județului Alba până la organizarea concursului în
</p>
<p>vederea ocupării definitive a postului.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 291.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>12</p>
<p/>
</div>
<div class="page"><p/>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind modificarea raportului de serviciu al subprefectului
</p>
<p>județului Arad, doamna Ila Monica-Carmen, prin transfer la
</p>
<p>cerere într-o funcție publică de conducere vacantă în cadrul
</p>
<p>Instituției Prefectului din județul Arad
</p>
<p>Având în vedere cererea doamnei Ila Monica-Carmen, subprefect al
</p>
<p>județului Arad, înregistrată la Ministerul Administrației și Internelor cu
</p>
<p>nr. 195.464/DRIP/2009,
</p>
<p>în baza prevederilor art. 19 alin. (1) lit. a) și ale art. 90 alin. (1) lit. b) și alin. (5)
</p>
<p>din Legea nr. 188/1999 privind Statutul funcționarilor publici, republicată, cu
</p>
<p>modificările și completările ulterioare,
</p>
<p>în temeiul art. 108 din Constituția României, republicată,
</p>
<p>Guvernul României adoptă prezenta hotărâre.
</p>
<p>Art. 1. — Raportul de serviciu al subprefectului județului Arad, doamna Ila
</p>
<p>Monica-Carmen, se modifică prin transfer la cerere într-o funcție publică de
</p>
<p>conducere vacantă în cadrul Instituției Prefectului din județul Arad.
</p>
<p>Art. 2. — Transferul prevăzut la art. 1 va opera de la data intrării în vigoare
</p>
<p>a prezentei hotărâri.
</p>
<p>Art. 3. — Funcția publică vacantă în care va fi transferată doamna Ila
</p>
<p>Monica-Carmen se stabilește în conformitate cu prevederile legii.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>p. Viceprim-ministru, ministrul
</p>
<p>administrației și internelor,
</p>
<p>Cristian Făiniși,
</p>
<p>secretar de stat
</p>
<p>București, 18 martie 2009.
</p>
<p>Nr. 294.
</p>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind exercitarea, cu caracter temporar, a funcției publice 
</p>
<p>de subprefect al județului Arad de către domnul Remețan Florin
</p>
<p>Având în vedere prevederile art. 43 din Hotărârea Guvernului nr. 341/2007
</p>
<p>privind intrarea în categoria înalților funcționari publici, managementul carierei și
</p>
<p>mobilitatea înalților funcționari publici, cu modificările și completările ulterioare,
</p>
<p>precum și ale art. 19 alin. (1) lit. a), ale art. 89 și 92 din Legea nr. 188/1999 privind
</p>
<p>Statutul funcționarilor publici, republicată, cu modificările și completările ulterioare,
</p>
<p>în temeiul art. 108 din Constituția României, republicată,
</p>
<p>Guvernul României adoptă prezenta hotărâre.
</p>
<p>Articol unic. — Domnul Remețan Florin exercită, cu caracter temporar,
</p>
<p>funcția publică de subprefect al județului Arad până la organizarea concursului în
</p>
<p>vederea ocupării definitive a postului.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 295.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>13</p>
<p/>
</div>
<div class="page"><p/>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind încetarea exercitării de către domnul Todor Albert 
</p>
<p>a funcției publice de subprefect al județului Bihor, 
</p>
<p>ca urmare a reluării activității de către titularul postului
</p>
<p>În temeiul art. 108 din Constituția României, republicată, și al art. 19 alin. (1)
</p>
<p>lit. a) și art. 96 din Legea nr. 188/1999 privind Statutul funcționarilor publici,
</p>
<p>republicată, cu modificările și completările ulterioare,
</p>
<p>Guvernul României adoptă prezenta hotărâre.
</p>
<p>Articol unic. — La data intrării în vigoare a prezentei hotărâri încetează
</p>
<p>exercitarea de către domnul Todor Albert a funcției publice de subprefect al
</p>
<p>județului Bihor, ca urmare a reluării activității de către titularul postului.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 296.
</p>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind dispunerea reluării activității de către domnul Sârb
</p>
<p>Gheorghe în funcția publică de subprefect al județului Bihor
</p>
<p>În temeiul art. 108 din Constituția României, republicată, și al art. 19 alin. (1)
</p>
<p>lit. a) și art. 96 din Legea nr. 188/1999 privind Statutul funcționarilor publici,
</p>
<p>republicată, cu modificările și completările ulterioare,
</p>
<p>Guvernul României adoptă prezenta hotărâre.
</p>
<p>Articol unic. — La data intrării în vigoare a prezentei hotărâri, domnul Sârb
</p>
<p>Gheorghe își reia activitatea în funcția publică de subprefect al județului Bihor.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 297.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>14</p>
<p/>
</div>
<div class="page"><p/>
<p>GUVERNUL ROMÂNIEI
</p>
<p>H O T Ă R Â R E
</p>
<p>privind exercitarea, cu caracter temporar, a funcției publice 
</p>
<p>de subprefect al județului Iași 
</p>
<p>de către domnul Angheluță Cristian-Marian
</p>
<p>Având în vedere prevederile art. 43 din Hotărârea Guvernului nr. 341/2007
</p>
<p>privind intrarea în categoria înalților funcționari publici, managementul carierei și
</p>
<p>mobilitatea înalților funcționari publici, cu modificările și completările ulterioare,
</p>
<p>precum și ale art. 19 alin. (1) lit. a), ale art. 89 și 92 din Legea nr. 188/1999 privind
</p>
<p>Statutul funcționarilor publici, republicată, cu modificările și completările ulterioare,
</p>
<p>în temeiul art. 108 din Constituția României, republicată,
</p>
<p>Guvernul României adoptă prezenta hotărâre.
</p>
<p>Articol unic. — Domnul Angheluță Cristian-Marian exercită, cu caracter
</p>
<p>temporar, funcția publică de subprefect al județului Iași până la organizarea
</p>
<p>concursului în vederea ocupării definitive a postului.
</p>
<p>PRIM-MINISTRU
</p>
<p>EMIL BOC
</p>
<p>Contrasemnează:
</p>
<p>Viceprim-ministru, ministrul
</p>
<p>administrației și internelor,
</p>
<p>Dan Nica
</p>
<p>București, 18 martie 2009.
</p>
<p>Nr. 304.
</p>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>15
</p>
<p>A C T E  A L E  O R G A N E L O R  D E  S P E C I A L I T A T E
</p>
<p>A L E  A D M I N I S T R A Ț I E I  P U B L I C E  C E N T R A L E
</p>
<p>MINISTERUL FINANȚELOR PUBLICE
</p>
<p>O R D I N
</p>
<p>privind stabilirea ratei dobânzii la termen pentru certificatele de trezorerie transformate 
</p>
<p>în depozite la termen la Trezoreria Statului
</p>
<p>Având în vedere: 
</p>
<p>— dispozițiile Ordonanței de urgență a Guvernului nr. 146/2002 privind formarea și utilizarea resurselor derulate prin
</p>
<p>trezoreria statului, republicată;
</p>
<p>— prevederile Ordonanței de urgență a Guvernului nr. 64/2007 privind datoria publică, aprobată cu modificări prin Legea
</p>
<p>nr. 109/2008, cu modificările și completările ulterioare;
</p>
<p>— Normele metodologice de aplicare a prevederilor Ordonanței de urgență a Guvernului nr. 64/2007 privind datoria publică,
</p>
<p>aprobate prin Hotărârea Guvernului nr. 1.470/2007, cu modificările și completările ulterioare, 
</p>
<p>în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
</p>
<p>Finanțelor Publice,
</p>
<p>ministrul finanțelor publice emite următorul ordin:
</p>
<p>Art. 1. — Începând cu data de 23 martie 2009, rata dobânzii la
</p>
<p>termen pentru certificatele de trezorerie transformate în depozite
</p>
<p>la termen la Trezoreria Statului se stabilește la 10% pe an.
</p>
<p>Art. 2. — La data intrării în vigoare a prezentului ordin,
</p>
<p>prevederile art. 1 lit. c) din Ordinul ministrului finanțelor publice
</p>
<p>nr. 1.376/2005 privind stabilirea ratelor dobânzilor practicate de
</p>
<p>Trezoreria Statului, publicat în Monitorul Oficial al României,
</p>
<p>Partea I, nr. 861 din 23 septembrie 2005, se abrogă.
</p>
<p>Art. 3. — Prevederile prezentului ordin vor fi duse la
</p>
<p>îndeplinire de Direcția generală de trezorerie și datorie publică
</p>
<p>din cadrul Ministerului Finanțelor Publice, precum și de direcțiile
</p>
<p>generale ale finanțelor publice județene și a municipiului
</p>
<p>București.
</p>
<p>Art. 4. — Prezentul ordin se publică în Monitorul Oficial al
</p>
<p>României, Partea I.
</p>
<p>Ministrul finanțelor publice,
</p>
<p>Gheorghe Pogea
</p>
<p>București, 17 martie 2009.
</p>
<p>Nr. 513.</p>
<p/>
</div>
<div class="page"><p/>
<p>MONITORUL OFICIAL AL ROMÂNIEI, PARTEA I, Nr. 174/19.III.2009
</p>
<p>16
</p>
<p>ACTE ALE BĂNCII NAȚIONALE A ROMÂNIEI
</p>
<p>BANCA NAȚIONALĂ A ROMÂNIEI
</p>
<p>C I R C U L A R Ă
</p>
<p>privind ratele dobânzilor plătite la rezervele minime obligatorii
</p>
<p>începând cu perioada de aplicare 24 februarie—23 martie 2009
</p>
<p>În baza art. 8 din Legea nr. 312/2004 privind Statutul Băncii Naționale a
</p>
<p>României, în aplicarea prevederilor Regulamentului Băncii Naționale a României
</p>
<p>nr. 6/2002 privind regimul rezervelor minime obligatorii, cu modificările și
</p>
<p>completările ulterioare,
</p>
<p>în temeiul art. 48 alin. (2) din Legea nr. 312/2004,
</p>
<p>Consiliul de administrație al Băncii Naționale a României h o t ă r ă ș t e:
</p>
<p>Începând cu perioada de aplicare 24 februarie—23 martie 2009, ratele
</p>
<p>dobânzilor plătite la rezervele minime obligatorii sunt următoarele:
</p>
<p>— 5,90% pe an pentru rezervele minime obligatorii constituite în lei;
</p>
<p>— 2,65% pe an pentru rezervele minime obligatorii constituite în euro;
</p>
<p>— 1,10% pe an pentru rezervele minime obligatorii constituite în dolari SUA.
</p>
<p>Președintele Consiliului de administrație al Băncii Naționale a României,
</p>
<p>Mugur Constantin Isărescu
</p>
<p>București, 17 martie 2009.
</p>
<p>Nr. 9.
</p>
<p>„Monitorul Oficial” R.A., Str. Parcului nr. 65, sectorul 1, București; C.I.F. RO427282,
</p>
<p>IBAN: RO55RNCB0082006711100001 Banca Comercială Română — S.A. — Sucursala „Unirea” București
</p>
<p>și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București 
</p>
<p>(alocat numai persoanelor juridice bugetare)
</p>
<p>Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
</p>
<p>Adresa pentru publicitate: Centrul pentru relații cu publicul, București, șos. Panduri nr. 1,
</p>
<p>bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
</p>
<p>Tiparul: „Monitorul Oficial” R.A.
</p>
<p>Monitorul Oficial al României, Partea I, nr. 174/19.III.2009 conține 16 pagini. Prețul: 3,20 lei ISSN 1453—4495
</p>
<p>EDITOR: PARLAMENTUL ROMÂNIEI  — CAMERA DEPUTAȚILOR
</p>
<p>&amp;JUYDGY|428966]</p>
<p/>
</div>
</body></html>